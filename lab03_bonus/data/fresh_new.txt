<p><span style="font-family: arial, helvetica, sans-serif; color: #ff0000;"><strong><a href="https://plus.freshnewsasia.com/index.php/en/plus/162322-fnplus.html" style="color: #ff0000;">FRESH NEWS+</a></strong></span> <a class="menu2" href="https://www.freshnewsasia.com/index.php?ref=1"> Home</a> <a class="menu" href="https://www.freshnewsasia.com/index.php/en/localnews.html">Local</a> <a class="menu" href="https://www.freshnewsasia.com/index.php/en/internationalnews.html">World</a> <a class="menu" href="http://www.freshnewsasia.com/index.php/en/business.html">Business</a> <a class="menu" href="https://plus.freshnewsasia.com/index.php/en/knowledge.html">Knowledge</a><a class="menu" href="https://www.freshnewsasia.com/index.php/en/analysis.html">Analysis</a> <span style="color: #333399;"><a class="menu" style="color: #333399;" href="https://www.youtube.com/user/freshnewsvideo/videos" target="_blank" rel="noopener noreferrer">Youtube</a> <a class="menu" style="color: #ff0000;" href="http://en.freshnewsasia.com">English</a> <a class="menu" style="color: #ff0000;" href="http://cn.freshnewsasia.com">Chinese (中文)</a> </span></p>
<p><strong>(មណ្ឌលគិរី)៖</strong> អ្នកសង្កេតការណ៍អតីតគណបក្សសមរង្ស៊ី ឃុំស្រែឈូក ចំនួន ២រូប និងអ្នកសង្កេតការណ៍គណបក្សជនជាតិដើមប្រជាធិបតេយ្យកម្ពុជា នៅឃុំស្រែឈូក ចំនួន ១រូប សរុបចំនួន ៣រូប នៅខេត្តមណ្ឌលគិរី បានប្រកាសចាកចេញពីបក្សរបស់ខ្លួន និងសុំចូលរួមជាមួយបក្សប្រជាជនកម្ពុជា។</p>
<p>ក្បាលម៉ាស៊ីនបក្សប្រឆាំងនៅតាមមូលដ្ឋាន ដែលទើបភ្ញាក់រលឹកខាងលើ បានប្រកាសគាំទ្រ​ចំពោះ​កិច្ច​សហប្រតិបត្តិការតំបន់អភិវឌ្ឍន៍ត្រីកោណ។ ពួកគាត់មើលឃើញថា កិច្ចសហប្រតិបត្តិការនេះ ជាកិច្ចសហប្រតិបត្តិការណ៍មួយដ៏ល្អសម្រាប់ការអភិវឌ្ឍជាតិ ហើយគ្មានការគំរាមកំហែងសម្រាប់បូរណភាពទឹក ឬអធិបតេយ្យជាតិនោះឡើយ។ អតីតក្បាលម៉ាស៊ីនបក្សប្រឆាំងនៅមូលដ្ឋាន ក៏បានប្រកាសគាំទ្រចំពោះចំណាត់ការរបស់រាជរដ្ឋាភិបាល និងកងកម្លាំងប្រដាប់អាវុធកម្ចាត់រាល់ចលនាទាំងឡាយ ដែលនាំមកនូវភាពវឹកវរក្នុងសង្គមតាមរយៈការញុះញង់របស់ក្រុមជនក្បត់ជាតិផងដែរ។</p>
<p>ទន្ទឹមនឹងការប្រកាសផ្តាច់ខ្លួនចេញពីក្រុមទណ្ឌិតក្បត់ប្រយោជន៍ជាតិហើយនោះ ពួកគេក៏បានសុំការ​អនុគ្រោះ​ពី​សម្តេចតេជោ ហ៊ុន សែន ប្រធានគណ​បក្សប្រជាជនកម្ពុជា ដើម្បីបានឱកាស​រួម​រស់ជា​មួយគណបក្សប្រជាជនកម្ពុជា បន្ត​សកម្ម​ភាពនយោបាយទៅមុខបន្តទៀត។</p>
<p>ពេលនេះពួកគេ បានមើលឃើញច្បាស់​ដោយ​ឥតសង្ស័យថា គណ​បក្ស​ប្រជាជន​កម្ពុជា គឺជាបក្សនយោ​បាយតែមួយគត់ ដែលមានគុណ​បំណាច់ដ៏ធំធេង​សម្រាប់ជាតិ និងប្រជាជនកម្ពុជា។ ជាពិសេស​សម្តេច​តេជោ ហ៊ុន សែន ជាមេដឹកនាំ​ដ៏ខ្លាំង​ពូកែ ដែលបានប្រឹងប្រែងរំដោះអាយុជីវិតជាតិ និងប្រជាជនពី​របប​ប្រល័យ​ពូជ​សាសន៍នាថ្ងៃទី៧ ខែមករា ឆ្នាំ១៩៧៩។ បន្ថែមពីលើនោះ​សម្តេចតេជោ បានប្រឹង​ប្រែង​បញ្ចប់​សង្គ្រាម បង្រួបបង្រួមជាតិ និងកសាងជាតិឱ្យរីកចម្រើនដូចពេលបច្ចុប្បន្ន។</p>
<p>អ្នកស្ម័គ្រស្មោះព្រោះចាញ់កលលួងលោមក្រុម​ប្រឆាំងជ្រុលនិយមបន្តថា គណបក្សប្រជាជនកម្ពុជា ជាគណបក្សមានគោល​នយោបាយ​ច្បាស់លាស់ក្នុងការដឹកនាំជាតិ និងកសាងជាតិ​ឆ្ពោះ​ទៅរកភាព​រុងរឿង។ ជាពិសេសបក្ស​ប្រជា​ជន​កម្ពុជា ជាបង្អែក និងជាទីទុកចិត្ត​របស់​ប្រជា​ពលរដ្ឋ ក្នុងការធានា​រក្សាបាន​សុខ​សន្តិ​ភាព និងស្ថេរភាពសង្គម​ដែលជាលក្ខខណ្ឌ​ដ៏ចាំ​បាច់សម្រាប់ធានានូវការរស់នៅ​ប្រកប​​ដោយភាពរីករាយរបស់ប្រជាពលរដ្ឋ។</p>
<p>អតីតអ្នកស្មោះស្ម័គ្របក្សប្រឆាំងខាងលើនេះ បានប្រកាសបម្រើ ការពារ ស្ម័គ្រស្មោះជា​មួយ​​បក្ស​ប្រជាជន ដោយមិនឆោតល្ងង់ជឿតាមការអូសទាញរបស់ក្រុមប្រឆាំង ជាពិសេស​មិន​ចាញ់​​បោក​ការ​អូសទាញរបស់ក្រុមប្រឆាំង ក៏ដូចជាបុគ្គល សម រង្ស៉ី ទៀតនោះឡើយ។</p>
<p>ពួកគេ ក៏បានអំពាវនាវដល់អ្នកបម្រើបក្សប្រឆាំងទាំងអស់ឱ្យភ្ញាក់រលឹក និង​ឈប់ចាញ់បោកបក្សប្រឆាំងបន្តទៅទៀត ហើយចូលរួមសកម្មភាពនយោបាយជាមួយ​បក្សប្រជាជនកម្ពុជា ដើម្បីកសាងជាតិមាតុភូមិឱ្យរុងរឿង៕</p>
<p style="text-align: center;"><img alt src="https://image.freshnewsasia.com/2021/id-025/fn-2024-09-04-15-00-41-0.png" width="730"></p>
<p style="text-align: center;"><img alt src="https://image.freshnewsasia.com/2021/id-025/fn-2024-09-04-15-00-44-0.jpg" width="730"></p>
<p style="text-align: center;"><img alt src="https://image.freshnewsasia.com/2021/id-025/fn-2024-09-04-15-00-44-1.jpg" width="730"></p>
<p style="text-align: center;"><img alt src="https://image.freshnewsasia.com/2021/id-025/fn-2024-09-04-15-00-44-2.jpg" width="730"></p>
<p style="text-align: center;"><img alt src="https://image.freshnewsasia.com/2021/id-025/fn-2024-09-04-15-00-45-3.jpg" width="730"></p>
<p style="text-align: center;"><img alt src="https://image.freshnewsasia.com/2021/id-025/fn-2024-09-04-15-00-45-4.jpg" width="730"></p>
<p style="margin-left: 0;"><span style="font-size: 10pt;">Tel: 017 608 006, Email: <a href="/cdn-cgi/l/email-protection" class="__cf_email__" data-cfemail="7110010117031402191f14060231161c10181d5f121e1c">[email protected]</a> &amp; Telegram</span></p>
<p style="margin-left: 0;"><span style="font-size: 10pt;">Copyright © 2021 FN Media Co.,Ltd.<br></span></p>
<p style="margin-left: 0;"><span style="font-size: 10pt;">Data Center By Fresh News   </span></p>
<p><img class="ifancybox-image" src="https://image.freshnewsasia.com/advertise/banner/fk4w76kihn.gif"></p>
